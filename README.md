# Dilimin-Ucunda
Yapay Zeka Destekli Film Adı Arama Motoru

### NLBee
NLBee İstanbul Teknik Üniversitesi öğrencilerinden oluşan bir doğal dil işleme ekibidir. Farklı disiplinlerden öğrencileri bir araya getiren NLBee, multidisipliner çalışmayı kendine misyon edinmiştir. Takım danışmanı dahil, tamamı lisans öğrencilerinden oluşan ekibimiz; projemizin gelişmesinde herhangi bir uzmandan yardım almamıştır. Ekibimizin yakın gelecekteki hedefi medya sektöründe doğal dil işleme yöntemleri kullanarak yapay zekanın gelişimine katkı sunmaktır.

### Amacımız
Sosyal medyadaki içerik yoğunluğu arasında, daha önce izleyip bir başkasına önermek istediğimiz filmleri unutmak defalarca başımıza gelmiştir. Kimi zaman uzun kimi zaman kısa süren bu anlarda 'Dilimin Ucunda' ifadesiyle arayıp bulamadığımız o isme daha da yaklaştığımızı ifade ederiz. Dilimin Ucunda projesinin ilhamı bu gibi anlardır. Bulmayı istediğimiz o filmi bir web arayüzüyle, kolayca bulma fikri bu TEKNOFEST projesine olanak sağlamıştır.

### Anlamsal Arama
Geleneksel arama yöntemlerinde tüm karakterlerin eşleşmesi gerekir. Fakat anlamsal(semantic) bir aramada önemli olan soyut anlam eşleşmesidir. Farklı kelimeler aynı anlam haritasını ifade edebilirler. Türkçe gibi dil içeriği zengin dillerde anlamsal benzerlik hesaplamak daha zordur. Geleneksel TF-IDF, doc2vec benzeri modeller 'out of vocabulary' hataları veya 0'a yakın skorlar döndürebildiği için, birçok geleneksel modelin başarısı yüksek değildir. 

### Arayüz
Arayüzümüz Python'ın Flask modülü kullanılarak hazırlandı. Kullanım basitliği ile, her yaş ve gruptan kullanıcı hedeflendi. Gelecek hedefimiz, arayüzümüzü webe deploy etmek ve modelimizi tüm kullanıcılara açmak.
